---
layout: poem
title: Eccloga in Sanctum Nonatum
author: BNM Ms. 1631
editor: Erika Valdivieso
---

MOPSUS: - O iuenis salve vita meliore potiri
- possis; quanta vide contemnis gaudia mundi
- linque tuas Coridon tondentes rura capellas.

CORYDON: - quis subito verbis somnum interrumpere noctis
- tentat, fesa levem carpebant membra soporem.

MOPSUS: - Pone metum Coridon, nil me contingere terram
- hanc fuit praeter triste et miserabile fatum
- quod pateris, dulci patria domibusque relictis
- vita haec, quam vivis mors est sub nomine vitae.
- cur tenera hic gelidis exponis membra pruinis.
- aspice quae ducis. pro quo contemnis amice
- purpuream vestem et laqueata palatia regum
- rura habitans maestus.

CORYDON: - cur verba haec improbe pastor
- faris: curve animum perturbas hisce loquelis.
- hic virtus secura viget; pax aurea regnat.
- improve pastor abi; tua nec mandata capesam.
- Virgo fave mater: mater pulcherimo nato
- vivat ut hisce locis contemnens terrea quaeque;
- quae sine Virgineo mihi sin[t] oblata favore.

LUCIA: - Adsum sane te puer, fraus ut tibi nulla tyrani
- obsit: versuti mecum evanescere fraudes
- incipient hostis. Si magna palatia regum
- contemnis: caeli est ut possis limina clausa
- intrare: et si membra rigent nunc frigore parva
- hoc est ne videas inferni saeva tyrani
- tormenta: et pauper nunc ut tu quaerere tutus
- possis quae numquam fugitiva haec secula mutant
- nil metuens Coridon placidas has pasce capellas.

CORYDON: - Lucia sic faciam hic consumam tempora laetus
- pro te tu vivamur placide simul aeter[n]e iuncti.
